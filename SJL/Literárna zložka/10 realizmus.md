# Zadanie

Realizmus – znaky – vedieť ich vysvetliť. Svetoví realisti: Balzac, (informatívne Dickens a ruskí), J. Neruda. Slovenskí realisti: Tajovský, Timrava, Kukučín a Hviezdoslav.

# Vypracovanie

## Realizmus

- **podmienky**:
  - zánik feudalizmu, vznik kapitalizmu
  - priemyselná revolúcia
  - rozvoj vedy a techniky
- **znaky**:
  - objektívne zachytávanie reality
  - témy zo súčasnosti, konkrétne ľudské vzťahy.
  - rôzne spoločenské vrstvy
  - typizácia - aj kladné aj záporné vlastnosti, reprezentovala svoju spoločensku vrstvu
  - realisti - kritikmi doby - poukazovali na nedostatky doby
  - viacej neveršovanej epiky - hlavne romány a poviedky => "explózia románov"
- Hlavný hrdina je deformovaný peniazmi a mocou. Hrdina je zo všetkých spoločenských vrstiev od najnižšej až po aristokraciu.
- V realizme ide o konflikt medzi spoločenskými triedami
- z útvarov realisti využívali román, novelu, poviedku...

## Honoré de Balzac

- napísal **Ľudskú komédiu**, ktorá obsahovala viac ako 90 románov a poviedok, tvoril ich počas celého života. Má tri časti: **Štúdie mravov, Filozofické štúdie, Analytické štúdie**.
- Všíma si vplyv prostredia a peňazí na charakter postáv. Zachytáva rôzne prostredia, kritizuje spoločnosť.

### Otec Goriot

- Spoločensko-kritický román
- Téma: **Smutná** - tragický príbeh otca, ktorý nadovšetko miloval svoje deti, pre ktoré by urobil čokoľvek na svete. Jeho láska však narazila na spoločenské bariéry, pre ktoré jeho vlastné dcéry museli tajiť, že je ich otcom.
- **Čas**: druhá polovica 19. storočia v Paríži
- **Postavy**:
  - otec Goriot
  - Eugen Rastignac - mladý kamarát Goriota
  - Anastázia de Restaud, Delphina de Nucingeu - dcéry Goriota

## Ján Neruda

- český básnik, prozaik a novinár
- tvorba: napísal **Malostranské poviedky**
- Dielo vytvoril na základe vlastných spomienok a zážitkov. Pretože bol pôvodom z Prahy a žil na Malej Strane, ako prostredie pre tieto poviedky si vybrai práve túto časť Prahy.. S humorom i vážnosťou vykresľuje postavy a postavičky s ich dobrými aj zlými vlastnosťami.
- najznámejšie poviedky: **Přivedla žebráka na mizinu**, Hastrman, Doktor Kazisvet

### Přivedla žebráka na mizinu

- postavy:
  - pán Voitíšek - žobrák na Malej Strane. Dbal o svoj zovňajšok, ľudia boli k nemu prívetiví.
  - baba Miliónová - prefikaná žobráčka. Krívala práve vtedy, keďjej to malo priniesť úžitok. Darcom sľubovala za almužnu, že pán boh im ju miliónkrát vyplatí, žobrala vždy pred kostolom sv. Mikuláša

## Jozef Gregor Tajovský

### Maco Mlieč

- **Útvar**: kriticko-realistická poviedka
- **Rozprávač**: autor, rozprávanie v 1. osobe
- **Hlavná myšlienka**: autor kriticky poukazuje na sociálnu nerovnosť a nespravodlivosť medzi bohatými a chudobnými a tiež tu kritizuje neuvedomelosť dedinského ľudu
- postavy:
  - **Maco Mlieč** - bol už 40 rokov prezývaný Mliečnikom, pretože sa podobal na hlinený hrniec na mlieko. Maco pracoval len za nocľah, stravu, odev, alkohol a tabak. Nepoznal cenu peňazí a myslel si, že gazda má s ním veľké výdavky, a preto ho pokladal za dobrosrdečného a veľkorysého. Maco bol veľmi pracovitý. Keď mal 30 rokov, prestal sa holiť, česať, umývať a spával v maštali. Vyzeral tak zanedbane a špinavo, že s ním už ani sluhovia nechceli jedávať v spoločnej miestnosti.
  - **Gazda** - mal okolo 60 rokov. Bol veľmi bohatý a lakomý na všetkých okrem seba. Bol veľmi vypočítavý, no svojim spôsobom mal Maca rád.
- Dej:
  - Rozprávač sa zastavil pri Macovi, ktorý pri ceste pásaval kravy a pýtal sa ho odkedy už pracuje. Radí mu, aby si zrátal, koľko by mal peňazí, keby ho gazda každý rok riadne vyplácal. On však nemá pocit, že ho gazda zdiera a je spokojný so svojou prácou i plácou. Gazda mal Maca strašne rád, pretože vedel opatriť jeho najlepšie kone. A keď kone ostareli, gazda mu vždy kúpil mladé. Raz sa Maco podvečer hnal do mesta po gazdu a mladé nevycvičené kone sa splašili a prevrhli vozík. Maco si pri páde zlomil nohu. Gazda ho dal do nemocnice, ale noha sa nezahojila, lebo bola zlomená v kolene. A tak Maco už nechodil, ale kríval. Pre jeho zranenie sa už na prácu u koní nehodil, a tak ho gazda dal k volom. O pár rokov už nevládal ani volom seno dávať, a preto musel začať pásť kravy. Spával už len v telinci. Na jeseň už Maco začal polihovať, pretože veľmi ochorel.
  - Maco sa však nikomu nesťažoval. Skúšal brať rôzne bylinky na priedušky, no nič nepomáhalo a on už nevládal ani dýchať. Maco sa bál, že čoskoro zomrie a nestihne sa porátať s gazdom, a preto išiel za ním a spýtal sa ho, čo mu dlhuje. Gazda mu urobil vyúčtovanie, samozrejme len za jeden rok a zistil, že mu dlhuje 13 zlatých.
  - Maco ho prosil, aby mu peniaze nevyplácal, aby ho radšej za ne pochoval na cintoríne a nie za plotom (pochovávali sa tam tuláci a samovrahovia). Gazda Macovi smrť vyhováral, no on ho prerušil, za všetko mu poďakoval a pobozkal mu ruku. Tu gazdovi vypadli slzy a prisľúbil mu úctivý pohreb. Maco spokojný odišiel a ráno ho našli mŕtveho v telinci. Gazda mu naozaj vystrojil krásny pohreb, celá obec ho chválila, len sluhovia povrávali, že mal ho aj za čo pochovať.

### Statky-zmätky

- **Literárny druh**: dráma
- **Literárny žáner**: divadelná hra
- **Idea**: šťastie sa neskrýva v peniazoch, ale v láske, peniaze (statky) dokážu narobiť plno zmätkov a nepríjemností
- **Literárne obdobie**: 2. vlna realizmu v Slovenskej literatúre
- **Téma**: sobáš a život mladých ľudí kvôli sľúbenému majetku.
- **Konflikt**: majetok riadi celú hru, čo vytvára veľa hádok, nezhôd, ničí vzťahy a charaktery.
- **Kompozícia a miesto deja**: 4 dejstvá: prvé sa odohráva na Vianoce u Ľavkov, druhé a tretie o pol roka v júli u Palčíkov a štvrté o rok na Vianoce u Kamenských
- využíva ľudový jazyk - **dialekt**.
- Postavy:
  - _Ľavkovci_:
    - **Jano** – vozkár, pracovitý, ale chudobný; chce aby bol jeho syn dobre zaopatrený; plánuje, že keď jeho syn dostane peniaze aj jemu sa z nich niečo ujde
    - **Žofa** – Janova žena; vypočítavá; všetkých volá „moje meno“ ; tiež má záujem o peniaze Palčíkovcov
    - **Ďuro** – ich syn; nemá záujem o Zuzku, ale o peniaze, ktoré svadbou získa; rád si v krčme vypije a zatancuje;napriek tomu, že je ženatý, má milenku
    - **Beta** – suseda Ľavkovcov
  - _Kamenskí_:
    - **Tomáš** – tesár; nesúhlasí so svadbou, lebo nie je z lásky; záleží mu na šťastí jeho dcéry, nie na peniazoch
    - **Kata** – jeho žena; stotožňuje sa s myšlienkou Palčíkovcov, lebo chce aby už Zuzka nemusela slúžiť
    - **Eva, Zuzka, Ondriš** – ich deti
    - **Mišo Kaňúrik** – Evkin muž
  - _Palčíkovci_:
    - **Ondrej** – gazdík; chce získať lacnú pracovnú silu do svojho domu a je mu jedno, že tým zničí životy dvoch mladých ľudí
    - **Mara** – jeho žena; podporuje manžela

## Timrava - Božena Slančíková

### Ťapákovci

- **Literárny druh**: epika
- **Literárny žáner**: kritická poviedka
- **Téma**: kritika zaostalosti a lenivosti Ťapákovcov.
- **Miesto a čas deja**: dedina a dom Ťapákovcov, začiatok jari - začiatok leta
- _Postavy_:
  - **Iľa** - _kráľovná_, **Paľova žena**. Nepáči sa jej lenivosť Ťapákovcov. Pre svoje pokrokové názory ju nemá nikto z Ťapákovcov rád. Je vzdelaná, sebavedomá a panovačná, je pôrodnou babou.
  - **Anča** - mrzáčka, _zmija_ - v rannom detstve ju postihla obrna, preto nechodí len sedí, vyšíva čepce pre nevesty, je hádavá, uštipačná. Sestra Paľa, nemala rada Iľu.
- **Dej**:
  - Ťapákovci žijú 16-ti v jednom dome, v jednej izbe. Sú málovravní, pomalí, novoty ich nezaujímajú. Iľa chce, aby chlapi išli orať, opraviť studňu, túži po modernejšom, kultúrnejšom spôsobe života, chce zmeniť Ťapákovcov a ich staré zvyky, vyčíta im, že žijú v neporiadku, nezdravo, deti majú choré, tlačia sa šestnásti pokope. Iľa chce, aby si v dome poriadili, vyvetrali, lebo žijú nezdravo.
  - Proti Ile je najviac Anča. Je mrzáčka, nemôže chodiť, len na dlaniach a kolenách sa plazí - preto ju voiajú zmija. A tiež preto, lebo je stále nahnevaná, mrzutá, zlostná. Má 30 rokov, je pekná. Anča stále provokuje ostatných a snaží sa vyvolať konflikty a hádky medzi Iľou a Ťapákovcami.
  - Anča sa kvôli svojmu osudu hnevá na celý svet, osobné nešťastie ju robí zlou a zádrapčivou. Má rada Jana Fuzákovie. Najviac je ponížená, keď v noci poskakuje na dlaniach a kolenách a v tme si ju práve Jano pomýli so psom. Iľa sa usiluje zmeniť zaostalý život Ťapákovcov, no oni sa držia tradície svojich predkov. Iľa dá mužovi Paľovi podmienku, buď postaví dom, alebo od neho odíde. Paľovi to je jedno, veď je Ťapák.
  - Iľa odchádza od muža. Po pár mesiacoch sa Paľo vyberie za ňou, navozí skál a postaví nový dom, pekný, zafarbí ho na žlto. ĺľa je šťastná. No aj Ťapákovci, nikto ich už nenúti starootcovské zvyky zanechať, Iľa s Paľom sú radi, že odišli a Ťapákovci tiež - dusia sa v dome 14 —ti.

## Martin Kukučín

### Keď báčik z Chocholova umrie

- zachytáva mravný aj hmotný úpadok zemianstva
- využíva iróniu, satiru
- postavy:
  - **Aduš Domanický** - navonok vystupuje ako hrdý majetný zeman, ale v skutočnosti nemá nič, jeho kaštiel sa rozpadá, peniaze si od každého požičiava so slovami, že im to vráti, keď zomrie jeho strýko, ktorý je farárom v Chocholove, a že Aduš bude po ňom dediť
  - **Ondrej Tráva** - obchodník, podnikateľ. Pôvodne bol sedliakom, gazdovanie však zavesil na klinec a dal sa na podnikanie, s cielom nahrabať čo najviac peňazí. Chová ovce a vlnu predáva. Je predstavitelom nastávajúceho kapitalizmu
- **dej**: Aduš a Ondro sa stretnú na jarmoku v krčme a uzavreli medzi sebou obchod. Aduš mu ponúka na predaj jačmeň a zoberie si zaň zálohu. Keď sa Ondrej nevie dočkať jačmeňa, rozhodne sa Aduša vyhľadať. Po príchode na Adušovo „panstvo“ v Domaniciach zistí, že Aduš nič nemá, a preto žiada, aby mu vyrúbal staré jasene okolo cintorína. V Adušovi sa ozve svedomie, lebo pod tými jaseňmi sú pochovaní jeho predkovia, a tak po týždni radšej vráti Ondrejovi všetky peniaze, len aby nemusel zhanobiť hrob svojich rodičov.

### Neprebudený

- **literárny druh** - epika
- **literarny žaner** - psychologická poviedka
- **téma** - tragický osud slabomyselného husiara Ondreja Machulu
- **miesto a čas**: dedina Lenovec, autorova súčastnosť
- postavy:
  - **Ondráš Machuľa**
  - **Zuzka Bežanovie**
  - **Totka**

## Pavol Országh Hviezdoslav

- predstavitel prvej vlny realizmu
- využiva sylabotonický systém, 8 a 9 slabičný verš

### Hájnikova žena

- **lyricko-epická skladba**
- **hlavná myšlienka**: rozpor medzi svetom chalúp a svetom kaštielov, vyzdvihnutie morálnych a mravných vlastností slovenského národa
- postavy:
  - **Michal Čajka, Hanka Čajková, Artuš Villáni**

### Ežo Vlkolínsky

- epos s témou zemianstva
- odohráva sa vo Vlkolínci
- postavy:
  - **Ežo Vlkolínsky**- mládenec zo zemianskej rodiny, pracovitý, ochotný, hrdý, poslušný
  - **Estera Vlkolínska** – zarytá zemianka, tvrdá, panovačná, neústupčivá, hrdá
  - **strýko Eliáš Vlkolínsky** – skúpy zarytý zeman, vypočítavý, nenávidel svojho brata a po jeho smrti nenávidí švagrinú
  - **Žofka Bocková** – krásna, mladá dievčina, sedliačka
  - **Benko** – vnúčik, ktorý zmieri rozhádaných rodičov a starú matku