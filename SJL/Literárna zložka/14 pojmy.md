# Zadanie

Poznať literárne pojmy z:
- lyriky - napríklad: sonet, óda, elégia, epigram, epitaf, rým, verš, strofa...umelecké prostriedky – anafora, epifora, epanastrofa, epizeuxa, oxymoron, epiteton, zdrobnenina, metafora, refrén, veršový presah, inverzia...
- z epiky 
  - veršovaná - epos, balada
  - neveršovaná - legenda, bájka, román, novela, poviedka, pásmo postáv, pásmo rozprávača
- z drámy - tragédia, komédia, činohra, opera, opereta, muzikál, (rozhlasová hra), (predpremiéra) premiéra, repríza, derniéra, replika, scénická poznámka, dramaturg, scenárista, režisér...
- Humor, satira, irónia - vedieť vysvetliť


# Vypracovanie

## Lyrika

- **sonet** - báseň so 14 veršami, zvyčajne 4 strofy 4-4-3-3
- **óda** - oslavná báseň
- **elégia** - žalospev
- **epigram** - krátka satirická báseň
- **epitaf** - krátka báseň na náhrobnom kameni
- **rým** - zvuková zhoda slabík na konci veršov
- **verš** - jeden riadok v básni
- **strofa** - skupina veršov

### Umelecké prostriedky

- **anafora** - opakovanie rovnakých slov na začiatku veršov v básni alebo vo vetách
- **epifora** - opakovanie rovnakých slov na konci veršov v básni alebo vo vetách
- **epanastrofa** - opakovanie rovnakého slova na konci a následne na začiatku
- **epizeuxa** - opakovanie rovnakých slov za sebou v jednom verši, vete
- **oxymoron** - spojenie dvoch slov, ktoré sa zvájomne vylučujú
- **epiteton** - básnický prívlastok
- **zdrobnenina** - expresívny lexikálny prostriedok, má kladné citové zafarbenie
- **metafora** - prenesenie významu jedného pojmu na druhý
- **refrén** - opakovanie časti (veršov/strofy) básne alebo piesne
- **veršový presah** - koniec verša sa nezhoduje s koncom vety
- **inverzia** - neobvyklý slovosled vo verši

## Epika

### Veršovaná

- **epos** - veľká veršovaná epika, zachytáva hrdinské činy jednotlivca alebo národa, detailné opisy prostredia, postáv...
- **balada** - jednoduchý, smutný dej, končí sa tragicky

### Neveršovaná

- **legenda** - veršovaný alebo prozaický žáner s náboženskou tématikou, hlavnou postavou je svätec, ktorý trpí v pozemskom živote a odmenou je nebo
- **bájka** - malá neveršovaná epika, vystupujú tam zvieratá s ľudskými vlastnosťami, ktoré autor kritizuje, plinie z nich ponaučenie; v antickej literatúre aj bohovia
- **román** - veľká epika, veľa postáv, dejových línií, široké časové pásmo
- **novela** - stredná epika, menej postáv, kratší časový úsek
- **poviedka** - malá epika, málo postáv, jedna jednoduchá dejová línia
- **pásmo postáv** - priama reč
- **pásmo rozprávača** - všetko ostatné

## Dráma

- **tragédia** - vážna téma, minimálne 1 postava zomrie ( vždy končí tragédiou )
- **komédia** - veselá hra, nezávažné veci
- **činohra** - vážna téma, nikto neumiera
- **opera** - celospoločensky vážna téma, spev, ária ( sólový spev s inštrumentálnym sprievodom ), klasická hudba
- **opereta** - veselá téma, hovorovié aj spievané slovo, árie, klasická hudba
- **muzikál** - spievané slovo, moderná hudba
- **rozhlasová hra** - vysielaná v rozhlase (v rádiu), kladie dôraz na slovo, zvukové efekty a hudbu
- **predpremiéra** - uvedenie hry pred prvým oficiálnym uvedením pre vybrané publikum, hostí
- **premiéra** - prvé uvedenie (divadelnej) hry
- **repríza** - opakované uvedenie
- **derniéra** - posledné uvedenie
- **replika** - prehovor jednej postavy v dialógu
- **scénická poznámka** - v zátvorkách, autor upozorňuje na dôležité momenty v správaní a v konaní postáv, určená pre hercov
- **dramaturg** - zodpovedný za prípravu divadelnej inscenácie diela
- **scenárista** - autor píšuci scenár (podrobný dej diela)
- **režisér** - syntetizuje jednotlivé zložky a prvky dramatickej štruktúry do ideovo a štýlovo jednotného, celistvého diela

---

- **humor** - úsmevné a chápajúce hodnotenie smiešnej situácie
- **satira** - dielo, ktoré pomocou výsmechu, irónie a sarkazmu kritizuje nedostatky či chyby spoločnosti, jednotlivcov, javov
- **irónia** - jemný, zastretý výsmech či posmech