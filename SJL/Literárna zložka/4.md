# Zadanie

Stredoveká literatúra – znaky, rozdelenie (1.fáza-staroslovienska, 2.fáza – literatúra písaná latinčinou...) Staroslovienska literatúra - kompletne (aj historické vedomosti, napr. vznik VM...) Proglas a Moravsko-panónske legendy.

# Vypracovanie

**Znaky**:

1. **Biblia** sa stala vzorom, autoritou, východiskom pri písaní. Platilo pravidlo: Ora et labora (Modli sa a pracuj)
2. **Imitácia** (napodobňovanie) – umelecká metóda písania, autori napodobňovali námety z Biblie
3. **Synkretizmus** – znamená splývanie štýlov, nerozlišovala sa umelecká a vecná literatúra
4. **Transcendetálnosť** – viera v nadprirodzený život a nadprirodzené bytosti
5. **Mystika/mysticizmus** – vyjadrovanie citového vzťahu k Bohu
6. **Ozdobný, vznešený štýl písania** = rétorický. Používalo sa veľa rečníckych figúr...

7. **Hlavná postava = svätec, mních** (v nábožensky ladenej literatúre) alebo **rytier, šľachtic** (vo svetskej literatúre) a častým literárnym útvarom bola **legenda**

## Svetová (5. storočie – 15. storočie)

### Česká stredoveká literatúra

#### Jan Hus

- kazateľ v Betlehemskej kaplnke v Prahe, profesor na Univerzite v Prahe
- upálený v r. 1415 (nechcel sa podriadiť cirkevným dogmám a cirkevným hodnostárom = biskupom, kňazom...)
- kritizoval cirkev, vystupoval proti feudálom aj proti cirkevným hodnostárom, ktorí ožobračovali ľud (napr. bol proti predávaniu odpustkov)
- vytvoril český spisovný jazyk (už vtedy používal diakritické znamienka)
- stal sa duchovným vodcom husitského hnutia, bol veľmi obľúbenou osobnosťou českého národa, bojoval božím písmom a slovom proti nespravodlivosti, pokrytectvu...

## Slovenská (800 - 1500)

2 obdobia:

- **1\. obdobie**: 800 – 1000 = formovanie stred. literatúry – obdobie Veľkomoravskej ríše
- **2\. obdobie**: 1000 – 1500 = literatúra písaná po latinsky, prípadne maďarsky, od 14. storočia aj slovakizovanou češtinou

### Veľkomoravské (staroslovienske) obdobie

- Vznik VM - **833**, spojenie Moravského a Nitrianskeho kniežatstva (Mojmír - Morava zvíťazil nad Pribinom - Nitra)
- Po Mojmírovi nastúpil Rastislav, požiadal cisára **Michala III**. o vyslanie učencov na šírenie kresťanstva a vzdelania
- Vo VM sa používali **3 jazyky**: latinský, hebrejský a grécky.
- Michal III. poslal v **863** bratov Konštantína a Metoda
- Priniesli písmo **hlaholiku** (grécka abeceda) a jazyk **staroslovienčinu** (nárečie Slovanov zo Solúna)
- Staroslovienčinu obhajovali pred pápežom, aby sa z neho stal **liturgický jazyk** používaný pri bohoslužbách
- Konštantín pápeža presvedčil, pápež staroslovienčinu uznal za 4. bohoslužobný jazyk na VM (mal prezývku **filozof** - múdry, dobre rečnil)
- **Trojjazyčníci** - ľudia, ktorí neuznávali staroslovienčinu, používali len latinčinu, gréčtinu a hebrejčinu
- Konštantín v Ríme ochorel, vstúpil do kláštora, prijal meno **Cyril** a zomrel☠️
- Metod sa vrátil na VM, vládol **Svätopluk**, vyhnal vzdelancov

---

Literatúra sa delila na:

- 1\. **Prekladová literatúra** – texty napísané v gréčtine, hebrejčine a latinčine sa prekladali do staroslovienčiny. Preklady robili K a M, neskôr aj ich žiaci, najčastejšie to boli mnísi. Preložili evanjeliá, breviár, spevníky, žaltár... **Bibliu – Starý zákon** preložil Metod.
- 2\. **Pôvodná literatúra** - literatúra, ktorú niekto napísal v tej dobe. Konštantín napísal veršovaný predslov k Evanjeliu – **Proglas**, v ktorom oslávil staroslovienčinu ako bohoslužobný jazyk. Proglas je považovaný za 1. slovanskú báseň. Ďalšie dielo, ktoré sa zachovalo - **Moravsko-panónske legendy**, obsahujú 2 spisy (majú 2 časti):

  - 1\. časť: **Život sv. Konštantína** – rozsiahly životopis, napísal ho **Kliment**, použil vznešený štýl
  - 2\. časť: **Život sv. Metoda** – je kratší, Autorom je pravdepodobne **Gorazd**. Štýl je jednoduchší, skromnejší

- **Legenda** – epický neveršovaný útvar, v ktorom je zachytený život svätca. Je to typický útvar stredovekej náboženskej literatúry.
