# Zadanie

Slohové postupy - ich cieľ, útvary - informačný slohový postup.

# Vypracovanie

## Slohový postup

Spôsob, akým je text vytvorený, aké prostriedky používa, na čo zameriava svoju pozornosť (napr. na príbeh, vlastnosti, informáciu, súvislosti medzi javmi a pod.).

## Cieľ slohových postupov

Cieľom slohových postupov je efektívne a **účinne komunikovať myšlienky, informácie alebo pocity**.

## Útvar

Výsledný text, ktorý vznikne použitím nejakého slohového postupu, napr. ak použijeme opisný slohový postup, môžeme vytvoriť slohový útvar - statický opis.

## Rozprávací slohový postup

Zaujímavé udalosti, príbehy a zážitky sa spájajú do jedného dejového pásma, v časovej postupnosti. Najbohatší slohový postup. Rozlišuje sa čisté rozprávanie od komplexného, v ktorom je aj opisný alebo dialogický postup. Charakteristickými črtami je ucelenosť, časová následnosť a príčinná súvislosť deja, objektívnosť alebo subjektívnosť. Rozprávanie oboznamuje čitateľa s nejakým príbehom, udalosťou. Pri rozprávaní sa zachytáva dej aj s okolnosťami, ktoré s tým súvisia.

## Opisný slohový postup

Štruktúrou sa podobá informačnému slohovému postupu. Najčastejšie sa využíva prítomný čas. Čistý a súvislý opis je zriedkavosťou. Vzniká tak, že podávateľ vyberá pre svoj prejav vonkajšie alebo vnútorné znaky, črty a vlastnosti osoby, veci alebo javu a zachytí ich tak, ako ich vidí vlastným okom. Môže byť statický, dynamický, náladový atď. Obsahuje vecné vzťahy, znaky, vlastnosti, výrobný alebo pracovný postup.

## Výkladový slohový postup Náročný.

Spravidla má úvod, jadro a zakončenie. Využívajú sa zložené súvetia. Vyskytuje sa v odborných a novinárskych prejavoch. Vo výklade sa vyskytuje trpný rod (pasívne tvary slovies).

Výkladovým slohovým postupom sú písané učebnice. Cieľom výkladu je vysvetliť nejaký technický alebo spoločenský problém, poučiť o nejakej veci.

Výkladom sa vysvetľujú a sprístupňujú známe vedecké poznatky. Osobnosť autora a adresáta je anonymná, dôležitá je objektívnosť, potláčajú sa všetky prvky, ktoré by mohli pôsobiť na cit.

## Informačný slohový postup

-  uvádza **fakty, údaje, informácie,** odpovedá na otázky čo?, kde?, kedy?, ako?
-  často využíva číslovky, vlastné mená

### Útvary informačného slohového postupu

1. **správa** - stručne, vecne, aktuálne, objektívne informuje o udalosti, ktorá sa stala a jej okolnostiach

2. **oznámenie** - stručne, výstižne informuje o budúcej udalosti

3. **úradný list, žiadosť, objednávka** - stručne, presne vyjadruje, čo je jeho úlohou (žiada, objednáva atď.)

4. **interview, pozvánka, inzerát, dotazník, telegram, zápisnica, program...**