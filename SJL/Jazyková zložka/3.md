# Zadanie

Štylistika - definícia jazykového štýlu; delenie štýlov podľa 2 kritérií, poznať všetkých 6 jazykových štýlov - ich znaky, výskyt; štýlotvorné činitele - subjektívny a objektívne.

# Vypracovanie

## Jazykový štýl

Spôsob prejavu, cieľavedomý výber a usporiadanie jazykových prostriedkov s ohľadom na funkciu a situáciu prejavu.

## Delenie

- **súkromný styk** – patrí sem len jeden štýl - hovorový
- **verejný styk** – patria sem všetky ostatné štýly

## Subjektívne štyly

### Hovorový jazykový štýl

Realizuje sa prevažne ústne. Využíva všetky slová slovnej zásoby i nespisovné, značky a skratky, vety sú často nedokončené. Je charakteristický spontánnosťou, nepripravenosťou. 

#### Znaky

- ústnosť, súkromnosť, situačnosť, stručnosť, expresívnosť, nie je vopred pripravovaný

#### Slová

- nárečové, slangové, nespisovné, citovo zafarbené.

#### Uplatnenie

- v rodinnom prostredí, medzi priateľmi

#### Slohové útvary

- **ústne útvary** – rozprávanie, dialógy, telefonický rozhovor, debata, príslovie...

- **písomné útvary** – súkromný list, sms, mms, e-mail, pohľadnica...

### Umelecký jazykový štýl

Využívajú sa tu všetky slová, ktoré existujú v slovnej zásobe, aj citovo zafarbené slová, básnické prostriedky, nedokončené vety a súvetia.

#### Znaky

- variabilnosť, expresívnosť, metaforickosť, náznakovosť, vyjadrenie subjektívneho názoru autora, obsahová mnohoznačnosť

#### Slová

- obrazné vyjadrenia, básnické slová

#### Uplatnenie

- v umeleckej literatúre – lyrika, epika, dráma

#### Slohové útvary

- pieseň, hymna, sonet, óda, balada, rozprávka, povesť, bájka, báj, poviedka, novela, román, veselohra, tragédia, dráma, muzikál...

## Objektívne štýly

### Administratívny jazykový štýl

Písomný štýl verejného styku.

#### Znaky

- vecnosť, knižnosť, stručnosť, adresnosť, neutrálnosť

#### Slová

- odborné a knižné, trpné príčastia, ustálené frázy, citovo nezafarbené

#### Uplatnenie

- v úradnom styku

#### Slohové útvary

- úradný list, žiadosť, pozvánka, oznam, zápisnica, objednávka, životopis, vysvedčenie, peňažný poukaz, podací lístok...

### Náučný jazykový štýl

Je to písomný štýl verejného styku, sprostredkuje odborné informácie a vedecké poznatky

#### Znaky

- písomnosť, monologickosť, verejnosť, pojmovosť, presnosť, odbornosť, vysvetľuje súvislosti medzi javmi

#### Slová

- odborné termíny, abstraktné pojmy, zložité vetné konštrukcie, trpný rod.

#### Uplatnenie má

- v náučnej literatúre, v učebniciach, vo vedeckej literatúre.

#### Slohové útvary

- výklad, úvaha, esej, prednáška, vedecký referát, odborný posudok, kritika.

## Subjektívno-objektívne štýly

### Publicistický jazykový štýl

Má nielen informovať, ale aj presviedčať, poučovať a zaujať. 

#### Znaky

- písomnosť, verejnosť, informatívnosť, variabilnosť, aktuálnosť

#### Slová

- žurnalizmy, klišé – často používané slovné zvraty

#### Uplatnenie

- v tlači, v rozhlase, v televízii, je určený pre širokú verejnosť

#### Slohové útvary

- správa, referát, interview, reportáž, fejtón, recenzia, oznámenie, úvodník, komentár...

### Rečnícky jazykový štýl

Využívajú sa tu odborné slová (termíny), otázky a zvolania, využíva aj mimojazykové prostriedky (gestikuláciu). Dôležitá je intonácia, výška hlasu a kontakt s poslucháčom. 

#### Znaky

- ústnosť, verejnosť, názornosť, adresnosť, je vopred písomne pripravovaný.

#### Slová

- zrozumiteľné termíny, obrazné umelecké prostriedky, sprevádzané mimikou.

#### Uplatnenie

- pri slávnostných príležitostiach, na konferenciách.

#### Slohové útvary

- slávnostný prejav, príhovor, prednáška, referát, diskusný príspevok...