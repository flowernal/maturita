# Zadanie

Hovorový štýl - bežná komunikácia - znaky, útvary klasické a moderné (písané a ústne...) - vedieť zoštylizovať napr. inzerát...

# Vypracovanie

**1. Súkromná komunikácia** - realizuje sa v rodine, v škole medzi spolužiakmi, na športoviskách

**2. Neoficiálna a polooficiálna komunikácia** - prebieha na pracovisku alebo na pracovných alebo školských akciách (učiteľ, žiak počas prestávky, nadriadení, podriadený počas obeda)

**3. Bežná komunikácia** - nastáva medzi súkromnými osobami a inou súkromnou osobou najčastejšie v podobe spoločenskej komunikácia, autor a príjemca komunikácie sa zvyčajne dobre poznajú

## Znaky hovorového štýlu

1) Ústnosť, spontánnosť

2) Konverzačnosť

3) Súkromnosť

4) Situačnosť

5) Stručnosť

6) Expresívnosť

## Ústne monologické útvary

**1. Monológ** - je to ústny jazyk prejav 1 osoby/komunikanta bez závislosti od repliky prijímateľa. Komunikačné role hovoriaceho a počúvajúceho sa nestriedajú, sú rozložené asymetricky. Nachádza sa najmä v umeleckej literatúre

**2. Rozprávanie** - založená je na aktuálnom a jedinečnom príbehu, ktorý sa odohráva v čase priestore, pričom sa dodržiava časová postupnosť

## Ústne dialogické útvary

**1. Dialóg** - je to z gréckeho dialogos = rozhovor, je to jazykový prejav, v ktorom sa zúčastňujú 2 alebo viacerí komunikanti a komunikačné roly hovoriaceho a počúvajúceho sa symetricky striedajú. Reč jedného hovoriaceho sa nazýva replika

**2. Telefonický rozhovor** - pôvodne to bola iba priama komunikácia bez vizuálnej prítomnosti adresátom. V súčasnosti videotelefón umožňuje využívať neverbálne prostriedky komunikácie. Výmena informácie a spätná väzba je rýchla. Štýl telefonického rozhovoru závidí od jeho funkcie. Mnohé telefóny dnes poskytujú okrem možnosti rozhovoru aj množstvo ďalších služieb (internet, fotoaparát)

**3. Debata** - je slušný rozhovor na jednu alebo viac tém, vytvára príjemnú atmosféru. Účastníci majú v zásadných črtách rovnaký názor na danú problematiku

**4. Diskusia** - je to súhrn diskusných príspevkov prednesený skupine ľudí o prerokovanej téme. Stretneme sa s ňou v pracovnej komunikácií

## Moderné útvary bežnej komunkácie

### Reklama

- Je to písané alebo hovorené verejné odporúčanie tovaru alebo služieb. Má znaky publicistického štýlu. K hovorovému štýlu sa približuje tým, že musí byť zrozumiteľná pre veľkú skupinu ľudí. Využíva hovorové slová, slang, novinárske slová a okazionalizmy= príležitostne utvorené slová.

- Využíva informačný slohový postup prináša informácie o vlastnostiach funkcie predmetu atď.

- Využíva jazykové a mimojazykové prostriedky. Je to nátlakový komunikát. Aby získala prijímateľa, využíva psychologicky spôsobilé prostriedky. Dôležitú úlohu ma REKLAMNÝ SLOGAN.

#### Znaky reklamy

1. Komerčný charakter

2. Pútavá slogan

3. Atraktívnosť a variabilita

4. Stručnosť

5. Originalita

6. Nenáročnosť


### Inzerát

- Je to krátky útvar, ktorým sugestívne oznamujeme možnosť transakcie obchodného alebo spoločenského charakteru. Vyskytuje sa v masovokomunikačných prostriedkoch alebo v iných priestoroch.

#### Výrazové prostriedky

- Hovorový štýl - hovorové, slangové

- Publicistický - aktuálnosť, módne slová

- Administratívny - schopnosť priniesť na malom priestore čo najviac informácií, skratky, značky

Pri inzeráte je dôležitý titulok, ktorý je zrozumiteľný pre širokú verejnosť. Nádej na úspech má inzerát, ktorý má čo najviac faktorov, originálnu grafickú úpravu, vhodný typ písma a je umiestnený v médiách na správnom mieste a v správnom čase.

#### Znaky inzerátu

1. Minimálny zhustený text

2. Výrazná a grafická úprava

3. Ilustračný materiál

4. Osobitný priestor na zverejnenie

### Čet/chat

- Je veľmi blízky telefonickému rozhovoru, odohráva sa však všetko v písanej forme (písaný dialóg) a umožňuje komunikáciu viacerých osôb súčasne. Anonymita, ktorú kominukujúci poskytuje tým, že sa nevidia a môže vystupovať pod prihlasovacím heslom (nie pod svojím menom), spôsobuje, že niektorí zabúdajú na slušnosť. Aj tu by mali platiť rovnaké pravidlá ako pri telefonovaní či posielaní e-mailov alebo SMS.