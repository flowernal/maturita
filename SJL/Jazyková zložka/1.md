# Zadanie

Jazyková komunikácia - jazyk a reč, funkcie jazyka; druhy komunikácie, komunikačný kanál, princípy komunikácie; získavanie a spracovanie informácií (zdroje info, spôsoby uchovania info). 

# Vypracovanie

## Jazyková komunikácia

Komunikácia je prenos obrazu informácie medzi účastníkmi komunikácie (komunikantmi) v istej komunikačnej situácií pomocou spoločenského systému znakov.

Informácia je to myšlienkový obsah, ktorý odosielateľ oznamuje prijímateľovi, má istý obsah a rôznu podobu (je to od jednoduchej správy až po komplikované literárne diela). Každá informácia sa odohráva v istej komunikačnej situácií.

**Pýtame sa:** KTO? - autor ČO? - obsah KOMU? - prijímateľ informácie KEDY? - čas AKO? - štýl PREČO? - cieľ KDE? - prostredie

## Funkcie jazyka:

1. **dorozumievacia** (komunikatívna)

2. **pomenúvacia** - ja nástrojom myslenia

3. **poznávacia**

4. **expresívna** - slúži na vyjadrenie citov vôle..

## Druhy komunikácie

### Verbálna (slovná) komunikácia

Realizuje sa pomocou jazykových prostriedkov. Dôležité je, ako komunikujeme rečou, čo rečou hovoríme alebo píšeme - obsah reči. Reč musí byť jasná konkrétna zrozumiteľná.

#### Formy ústnej verbálnej komunikácie

1. **monológ** - prehovor jednej osoby; vnútorný monológ - špecifická výpoveď osoby, ktorú adresuje sama sebe, zachytáva myšlienky človeka vo chvíli ich zrodu. Využíva sa najmä v umeleckej literatúre

2. **dialóg** - rozhovor dvoch alebo viacerých osôb. Musí obsahovať aspoň dve repliky

3. **replika** - základná jednotka dialógu, je relatívne uzavretá, reaguje na predchádzajúci rozhovor, navodzuje ďalšie pokračovanie rozhovoru

### Neverbálna (neslovná) komunikácia

Predstavuje využívanie mimojazykových prostriedkov. Ide o všetko, čo reč sprevádza. Patrí sem: mimika, gestikulácia, kinetika (sú to celkové pohyby tela, chôdza, postoj), zrakový kontakt (je to vzájomný pohľad, uhýbanie pohľadu... iné znaky napr.: účes, oblečenie, objatie).

Pri neverbálnej komunikácií je potrebné odhadnúť mieru použitia vybraného prostriedku, dôležité je, aby pôsobila prirodzene.

### Ďalšie druhy komunikácie

- **priama komunikácia** - obaja účastníci sú v priamom kontakte, spätnou väzbou sa zisťuje, či komunikácii ten druhý rozumel, je spontánna a nepripravená, nevyžaduje sa prísne dodržanie spisovnej normy.

- **nepriama komunikácia** - účastníci komunikáciu nie sú v tej istej chvíli na tom istom mieste, dorozumievajú sa nepriamo, sprostredkovane (napr.list). Chýba bezprostredná spätná väzba a preto dochádza k nedorozumeniam. Súčasný vývoj techniky (SMS, MMS, internet, chat) odstraňuje nevýhody nepriamej komunikácie.

- **bežná komunikácia** - odohráva sa v súkromnej sfére, účastníci často využívajú nespisovné slová, slangové výrazy, rodinné slová, nedokončené vety, bohatú modalitu viet (napr. opytovacie, rozkazovanie, nedokončené vety). Vzdialenosť medzi účastníkmi býva malá, gestá a mimika sú výrazné.

- **oficiálna komunikácia** - realizuje sa vo verejnej sfére, napríklad v štátnej správe, administratíve, armáde, v prostriedkoch masovej komunikácie atď. Mala by prísne využívať spisovný jazyk, zdvorilé formulky, spoločenský odstup, odborné názvy, kancelarizmy atď. Veľmi úsporne využíva mimiku a gestá, vzdialenosť medzi účastníkmi je často aj niekoľko metrov.

- **monologická komunikácia** - komunikačná situácia je stále, hovorí iba jeden človek, chýba verbálna spätná väzba. Komunikačné roly sa v priebehu komunikácie nestriedajú. 

- **dialogická komunikácia** - komunikujú najmenej dvaja účastníci, komunikačné roly sa striedajú, reč jednej osoby môže ešte pred ukončením prerušiť druhý účastník komunikácie, funguje spätná väzba.

## Komunikačný kanál

Prostredníctvom neho sa šíri informácia (prostredie).

## Princípy komunikácie

1. musíme sa priblížiť úrovni toho, s kým hovoríme (**princíp kooperácie**)

2. musíme sa vedieť spoločensky správať (**princíp zdvorilosti**)

    - ak budeme napr. drzí, adresát ukončí rozhovor alebo vôbec nezačne komunikovať

3. veľmi citlivo musíme využívať iróniu, ktorá môže oživiť konverzáciu, ale aj uraziť adresáta (**princíp irónie**)

## Zdroje informácií

- **primárne informačné pramene** (informácie hľadáme v originálnych, nespracovaných textoch) – kniha, článok v časopise, článok na webovej stránke, vedecké spisy, výskumné správy vedeckých pracovníkov atď.
- **sekundárne informačné pramene** (informácie vyberáme z primárnych prameňov): katalogizačný lístok – heslovitý údaj o knihe; signatúra knihy – označenie písmenom a číslom; anotácia; menný a vecný register obsah knihy; resumé/ abstrakt; internetový portál; analýza umeleckých diel, spracované obsahy diel atď.
- **terciárne informačné pramene** (treťoradé pramene, informácie vyberáme zo sekundárnych, niekedy i z primárnych prameňov): použitá literatúra; zoznam literatúry (bibliografia); výsledok vyhľadávania na internete; rešerš (z. fr. výťah, prehľad, súhrn)

## Spracovanie informácií

- **konspekt** – výťah z textu, je záznam zákldaných údajov, hlavných myšlienok

- **osnova** – najstručnejší prehľadný záznam obsahu textu  v bodoch, v heslách

- **téza** – je stručne zhrnutá myšlienka, z textu vyplývajúca zásada vyjadrená ucelenou vetou

- **citát** – doslovné zaznamenanie uceleného výroku inej osoby

- **voľná citácia** – sa využíva v rečníckych a publicistických textoch, pri ktorých sa neuvádza autor či dielo, z ktorého citovaný text pochádza

- **parafráza** – je voľné prerozprávanie; voľné spracovaniee cudzej predlohy – vyjadrenie rovnakého deja, myšlienky alebo motívu iným spôsobom